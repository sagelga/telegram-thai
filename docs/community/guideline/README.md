# ข้อกำหนดในการใช้งานกลุ่ม
อัปเดทล่าสุด June 28, 2021 2:24 PM <br/>
เริ่มใช้งานข้อกำหนด  June 16, 2021 12:00 AM

::: tip TL;dr
☝ ข้อกำหนดนี้ถูกสร้างขึ้นเพื่อให้ผู้ใช้งานกลุ่ม Language: Thai สามารถอยู่ร่วมกันได้และสามารถแชร์มุมมองและประสบการณ์ ไอเดีย และข้อมูล
:::

## คำจำกัดความ

**ข้อความ** หมายถึงข้อความในรูปแบบตัวอักษร (Text Message), รูปแบบเสียง (Voice Message) รวมไปถึงสติกเกอร์ (Sticker), อิโมจิ (Emoji) รวมไปถึงลิงก์แนบ (Shared Link)

## ข้อกำหนด

ห้ามผู้ใช้งานทำการดังกล่าวนี้

1. จงใจส่งข้อความ, ส่งสแปม, ส่งซ้ำ เพื่อจุดประสงค์ในการก่อกวน, เบี่ยงเบน, สร้างความสับสนให้แก่ผู้ใช้งานท่านอื่นหรือเพื่อประโยชน์ส่วนตน
2. เขียนข้อความอันหมิ่นประมาทหรือดูถูก บุคคล, กลุ่มคน, เชื้อชาติ, ศาสนา, เพศ ตลอดจนถึงมุมมองทางด้านการเมือง
3. เขียนข้อความเพื่อลดทอนคุณค่าของผู้อื่น
4. เขียนข้อความที่แสดงถึงหรือสร้างความเกลียดชังและความรุนแรง
5. เขียนข้อความกล่าวหาผู้อื่นโดยไม่มีหลักฐานหรือใช้หลักฐานบิดเบือน
6. ส่งเนื้อหาที่ไม่เกี่ยวข้องกับการแปลภาษาไทยบน Telegram หรือ/และ ลิงก์เว็บไซต์ทางการของ Telegram (telegram.org) หรือ/และ กลุ่ม Language: Thai หรือ/และ ผู้ใช้งานในกลุ่ม Language: Thai
7. ทำการบันทึกเสียง, ข้อความ, วิดีโอ, ข้อความวิดีโอโดยไม่ได้รับการอนุญาติจากผู้ใช้งานในกลุ่มหรือแอดมิน โดยแอดมินจะสามารถอนุมัติได้หากเป็นการบันทึกเพื่อป้องกันตัวเองหากมีการโจมตีหรือคุกคามเกิดขึ้นภายในกลุ่มหรือมีคำสั่งจากหมายศาลเท่านั้น

หากผิดเงื่อนไขดังต่อไปนี้และมีผู้ใช้งานท่านใดท่านหนึ่งพบเห็น ผู้ใช้นั้นจะถูกลงโทษในทันที โดยแอดมินสามารถดำเนินการได้ทันทีหากพบเห็นหรือได้รับแจ้ง คำตัดสินของแอดมิน/กลุ่มแอดมินถือเป็นที่สิ้นสุด

โดยข้อกำหนดข้างต้นทั้งหมดผู้กระทำความผิดสามารถโต้แย้งได้ หากเป็นการฝ่าฝืนข้อกำหนดเพื่อประโยชน์ส่วนรวมหรือเพื่อสร้างความตระหนักให้กับส่วนรวม

หากผู้ใช้งานเข้าข่ายผิดใน พรบ. คอมพิวเตอร์หรือกฏหมายอื่นที่เกี่ยวข้อง เราอาจจะต้องลบข้อความ สติกเกอร์ อิโมจิ ลิงก์ หรืออื่นๆ เพื่อป้องกันการมีภาระผูกพันกับผู้ใช้ภายในกลุ่ม

## ข้อบังคับหากฝ่าฝืน

หากผู้ใช้งานฝ่าฝืนจริง แอดมินจะดำเนินการ

1. ลบข้อความทั้งหมดที่ฝ่าฝืน (หรือข้อความทั้งหมด หากมีหลายข้อความ)

และอาจลงโทษผู้ใช้งานดังนี้

1. หากฝ่าฝืนเพื่อประโยชน์ส่วนรวม แบนการแชท 1 วัน
2. หากทำผิดครั้งแรก เตะออกจากกลุ่มชั่วคราว (แต่สามารถกลับเข้ากลุ่มได้ตามปกติ)
3. หากทำผิดครั้งที่สอง แบนการแชท 1 สัปดาห์
4. หากทำผิดครั้งที่สาม เตะออกจากกลุ่มและแบนจากการแปลภาษาไทยบน [translations.telegram.org](http://translations.telegram.org) และเข้ากลุ่มถาวร

**แบนการแชท**

ผู้ใช้งานที่ถูกแบนการแชทจะไม่สามารถ

- ส่งข้อความ
- ส่งลิงก์หรือไฟล์
- ส่งโพล์

แต่ผู้ใช้งานที่ถูกแบนยังคงสามารถ

- เชิญผู้ใช้งานเข้ากลุ่ม
- เข้า-ออกจากกลุ่ม

## สิ่งที่ควรทำ

1. ให้เกียรติกับผู้ใช้งานทุกคนในกลุ่ม
2. ไม่ส่งลิงก์ที่ไม่มี Preview แสดงเนื้อหา หรือ/และ รูปภายในลิงก์นั้น
    - เราแนะนำให้ท่านลบข้อความที่ไม่มีพรีวิวลิงก์ออกจากกลุ่มและทำการส่งข้อความอีกครั้ง
3. แนะนำเพื่อนหรือผู้ใช้งานอื่นเข้ามาในกลุ่ม เพื่อประโยชน์ในการแนะนำหรือส่งคำแปล
4. ใช้งานช่องโหว่ของข้อกำหนดนี้เพื่อเป็นตัวอย่างและบรรทัดฐานในการพัฒนาข้อกำหนดการใช้งานกลุ่มต่อไป
