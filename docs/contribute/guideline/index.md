# แนวทางในการแปล
## รากฐานของการแปลภาษาบน Telegram

1. **Consistent**
การแปลต้องแปลไปในลักษณะ/ทำนองเดียวกัน
2. **Natural**
ไม่จำเป็นต้องแปลตรงตัว แต่ต้องเหมือนว่าเป็นคำแปลที่เข้าใจง่าย
3. **Default**
ใช้ลักษณะของการจัดเรียงประโยคให้คล้ายแอพ/เว็บ อื่นๆ ที่มีภาษาไทยเหมือนกัน
4. **Beautiful**
ใช้ภาษาตามหลักภาษาให้ถูกต้อง
5. **Must Fit**
พยายามแปลภาษาไทยให้มีความยาวไม่เกินของภาษาอังกฤษอย่างที่สุด

## หลักในการแปลคำศัพท์/ทับศัพท์

โดยสรุปแล้ว เราแนะนำให้เพื่อนๆ เข้าไปดูแอพ, เว็บไซต์อิ่นๆ หรือหน้าต่างของระบบปฏิบัติการ ที่อินเตอร์เฟสเป็นภาษาไทยอยู่แล้ว และใช้เป็นต้นแบบในการแปล

พร้อมทั้ง

- ชื่อแบรนด์หรือชื่อองค์กร (เช่น Telegram) ที่ไม่มีชื่อภาษาไทยก็ให้ใช้ภาษาอังกฤษไปเลย
- ใช้ลักษณะของการจัดเรียงเวลา ประโยค ค่าเงิน ให้เป็นไปตามคนไทยใช้งาน (เช่น 12 มีนาคม แทนการใช้ มีนาคม 12)
- ตรวจสอบว่าคำหรือประโยคที่จะแปลนั้นมีคนแปลในหน้าอื่นไปแล้วหรือยัง หากมีแล้วให้ใช้คำนั้นเป็นคำแนะนำ

## คำแนะนำในการแปล

สำหรับคำที่ไม่ได้อยู่ในรายชื่อคำที่ถูกเปลี่ยนความหมาย

1. ใช้คำแปลหรือคำทับศัพท์ให้ถูกต้องตามหลักภาษาไทย (แนะนำให้อ้างอิงจากราชบัณฑิตฯ [[ศัพท์บัญญัติ](https://coined-word.orst.go.th/)] หรือหลักการทับศัพท์ภาษาอังกฤษ [[ทับศัพท์](https://transliteration.orst.go.th/search)] )
2. ใช้ความหมายที่ตรงตัว เข้าใจได้ในตัวมันเอง ไม่จำเป็นต้องใช้สิ่งแวดล้อมรอบข้างในการช่วยอธิบาย
3. ไม่แนะนำให้ใช้คำแปลที่มีความยาวเกินของเวอร์ชั่นภาษาอังกฤษหากว่ามีคำแปลหรือสามารถใช้การทับศัพท์มาทดแทนได้
4. หลีกเลี่ยงการใช้สระสองชั้น (เช่น  ั้ ในคำว่าชั้น) เนื่องจากแอพฯ ยังไม่รองรับ
5. คำศัพท์ด้านเทคนิค หากทับศัพท์แล้วคิดว่ายาวกว่าภาษาอังกฤษมาก ก็ให้ใช้ภาษาอังกฤษ
6. ตัวอย่างประโยค (ในหน้าการตั้งค่าธีม) ห้ามแปลชื่อคนตัวอย่างและประโยคแชทตัวอย่างอย่างตรงตัว ให้ใช้ชื่อคนไทยทั่วไปและประโยคการสนทนาทั่วไปของคนไทยแทน
7. หากคำแปลใดความยาวเกินของเวอร์ชั่นภาษาอังกฤษ ก็จะถูกแทนที่โดยคำแปลอื่นที่แปลได้สั้นกว่าแต่ได้ใจความเหมือนกัน
